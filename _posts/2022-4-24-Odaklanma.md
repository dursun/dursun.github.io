---
layout: post
title: Odaklanma
---

Bir işi en verimli şekilde halletmenin bir numaralı şartı, o işe odaklanmaktır. Özellikle yazılım gibi zihin odaklı bir işte odaklanma olmazsa olmazdır.

Odaklanabilmek için, güdülenmeniz gerekmektedir. İnsanların ortak güdüleyicisi genel olarak paradır. Yani eğer bir işi bitirdiğinizde para alacağınızı biliyorsanız ve o para sizin işinize yarayacak bir meblağ ise, o işe odaklanmanız kolaylaşır.

İçinizdeki canavarı uyandıracak olan başka ödüller de vardır fakat bu kişiden kişiye, zamana ve mekana göre değişebilmektedir. Bundan dolayı bunları irdelemek pek manalı olmayacaktır.

Diğer güdüleyicilere örnek olarak hırs verilebilir ve bence son derece zararlıdır. Bunu yöneticileriniz size karşı kullanacaktır. Örnek vermek gerekirse, yıllar önce bir şirkette çalışırken patron, bir ağabeyimle bana aynı işi verdi. Ben o zamanlar çömez olduğum için, karakterimde de hırs olmadığı için kendimi bitirmek için zorlamadım fakat bitirmiştim. Sonra iş çıkış saatinde o ağbime baktım, adamın surat düşmüş falan "ben evde çözeceğim" dedi gitti. Ben de ağbimi öyle morali bozuk görünce, çözdüğümü söylemedim. Öbür gün oldu, ben işe biraz geç gelmiştim. Bi baktım ki ağbim patronun yanına gitmiş, olayı nasıl çözdüğünü gösteriyor. Halbuki ben dün bitirmeme rağmen patrona göstermemiştim ki ağbim zor duruma düşmesin. Eğer işe ondan önce gelseydim, yine patrona göstermezdim. İşte siz böyle salak olmayın zira benim bu kendimce yaptığım yüce gönüllülüğü eminim ki o ağbim hala bilmiyor 😃 Ben mallığımla kaldım, bir de üstüne patrondan laf yedim 😎

Kendinizi ispat etme güdüsü de uzun vadede sizi yoracaktır. Genellikle yeni bir iş ortamına girenler buna maruz kalmaktadır. Burada süreler kişiden kişiye değişmektedir fakat benim gözlemlediğim, kendini ispat etme güdüsünün ömrünün en fazla 2 ay olduğudur. 2 aydan sonra kişiler bu güdüyü canlı tutmayı beceremez ve boşluğa düşerler.

Gariptir ki, güdülenmenin bir kötü yanı boşluğa düşüş ihtimalini arttırmasıdır zira ne kadar yükselirsen o kadar düşersin. İşte burada devreye disiplin giriyor. Eğer öz disiplininizi oturtmuşsanız, daha stabil bir performans sunabilirsiniz.

Yazımı bitirmeden önce Starbucks'ta oturup kod yazanlara/çalışanlara bir sorum var: Verimli çalışabiliyor musunuz? Ya siz çok zekisiniz ya da ben çok aptalım 😃 İlla ki gürültü altında dahi işini yapacak kadar tecrübeli usta isimler mevcuttur fakat bu kadar insan uzman olamaz 😃 Starbucks'ta Excel ile uğraşanları değerlendirme dışında tutuyorum. Acaba o Excel'de ne yapıyorsunuz, lütfen yorumlarda paylaşınız.