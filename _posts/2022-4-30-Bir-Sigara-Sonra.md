---
layout: post
title: Bir Sigara Sonra
---

Depresyon, hayatınızın değil algınızın değişmesi sonucu oluşur.

Depresyona girmeden bir önceki an ile bir sonraki an arasında dünyada hiçbir şey değişmemektedir; sizin algınız değişmektedir. Diyelim ki paraya çok sıkışıksınız ve bir iş kesin olacak diye bekliyorsunuz. Sonra yanıt geldi ve işin olmayacağını öğrendiniz. Birden çöktünüz yani depresyona girdiniz.

Kendinizi kötülemeye başlarsınız. Dünyayı kötü görmeye başlarsınız. İnsanlara söversiniz. Belki de vazgeçersiniz. Kafanızı kaldırmak bile istemezsiniz. Malumunuz dünyamızda her yerde aynalar var ve size sürekli kim olduğunuz hatırlatılıyor. Halbuki eskiden doğaya, denize, ormana, ovaya, gökyüzüne bakıp sonsuzlukta kaybolurdunuz. Kendiniz olmanıza gerek yoktu. Şimdi ise hep bir şeyler olmak zorundasınız çünkü dünya sizi rahat bırakmıyor.

Bazı anlar gelir, içinden çıkılmaz bir çukura düştüğünüzü düşünürsünüz. Daha da kötüsü bu çukurdan çıkmaya da çabalamazsınız. Tavsiyeler, güzel sözler ve sizi anlama çabaları sizin için beyhude çabalardır ve bunlar üstüne düşünmezsiniz bile.

Depresyona girmeden önce bu yazıyı okuduysanız, aslında ilk iki cümlede ben size durumu özetledim. Bu gerçekleri aklınızdan çıkarmazsanız depresyondan çıkmanız da bir o kadar kolay olacaktır. Şunu da unutmayın ki dünya bu kadar ciddiye alınacak bir yer değildir ve zaman her şeyin ilacı olmaya adaydır.

Bir sigara sonra tüm dertleriniz bitebilir. Bir sigara daha içeyim de şu işe başlayayım diyebilirsiniz. Bir sigara, iki üç beş sigara da olabilir fakat hep bir şeyler yapmaya odaklanmalısınız. Odaklanma konusuna [Odaklanma](https://www.dursunturan.com/Odaklanma/){:target="_blank"} ve [Manevi Tatmin](https://www.dursunturan.com/Manevi-Tatmin/){:target="_blank"} yazılarımda değindim. Bu yazıda da sizi cesaretlendirecek konulara değindim: Yaşamın sonluluğu ve Zaman ilacı.

Bir sigara daha için ve işe koyulun 😎 Sigarayı yaladıktan sonra içerseniz yanması daha uzun sürer. Bir de Uzun Samsun içerseniz ağzınızda bir yerlerde bulunan kaslar gelişir. İçerken o kasların varlığını öğreniyorsunuz. Sigara içmeyen de sütünü içsin zaaa xd