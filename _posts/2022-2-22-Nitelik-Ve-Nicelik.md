---
layout: post
title: Nitelik ve Nicelik
---

Bugünkü yazımın ilhamını, Megadeth'in "Countdown to Extinction" albümündeki "Captive Honour" şarkısından aldım. Gelin, şu satırlara birlikte bakalım:

~~~
And when you kill a man, you're a murderer
Kill many, and you're a conqueror
Kill them all... Ooh-oh you're a god!
~~~

Kendimce çevirisi:

~~~
Birini öldürdüğünde, katilsin
Çoğunu öldürdüğünde, fatihsin
Hepsini öldürdüğünde, tanrısın
~~~

Söz yazarları David Ellefson ve Dave Mustaine olarak belirtilmiş. Öncelikle, kendilerine teşekkürü bir borç biliriz.

Bu üç satırla durum tespiti yapılıyor. Yani idealist bir yaklaşım yok; gerçek ortaya konulmuş. Son satırda ise şair şiirsel anlatımını desteklemiş. Dave Mustaine bir röportajında, son satırın manasını "because no one else would have the power to be able to do all that and get away with that" (Çeviri. herkesi öldürüp çekip gidebilecek güç tanrıdan başka kimsede yoktur) olarak açıklamış.

Bu üç satırı, "Kur'an - Maide, 32" ile birlikte yorumlayabiliriz. Burada teolojik bir yaklaşımdan ziyade ifadeye dikkat çekmek istiyorum, bu yüzden ayeti Kur'an'daki haliyle buraya alıntılamayacağım. Bu ayet, çoğumuzun bildiği "bir insanı öldüren tüm insanlığı öldürmüş gibidir" sözünün alıntılandığı ayettir.

-Kasten- Öldürmek her koşulda öldürmek midir, yoksa niteliğe ve niceliğe göre değişir mi? Yorumu size bırakıyorum.

**Not: Yazı burada bitiyor, dedikodu için devam edebilirsiniz.**

Ayetin Kur'an'daki yerini araştırırken bir kardeşimizin [blog girdisini](https://osmanhomek.medium.com/bir-insan%C4%B1-%C3%B6ld%C3%BCrmek-t%C3%BCm-insanl%C4%B1%C4%9F%C4%B1-%C3%B6ld%C3%BCrmek-gibidir-3745a65bda40){:target="_blank"} gördüm. Her yazarın ne kastettiği kendi içinde gizlidir, o yüzden yazarın kelimelerini ciddiye alıp eleştiri yapmak bana lüzumsuz gelir. Bu yüzden birazdan diyeceklerim eleştirisel değildir 😬 

Sevgili kardeşim, seni kimler üzdü, neye bu kadar alındın da yazından birebir alıntıladığım şu cümleyi kurabildin: "(Maide, 32'den bahsederken) Sen bir insanı hayal kırıklığına uğrattıysan, sana olan güvenini sarstıysan, onu danıştığı bir konuda terslediysen, yaşam enerjisini aldıysan, ondan ötesi varolan ümidini yokettiysen, yani onu öldürdüysen...". Bu yazdıkların olağan hisler, bunları bir insan öldürmek ile eş tutabilecek seviyeye nasıl geldin sevgili yazar kardeşim 🤨 Senin adına üzüldüm 😞 Umarım bugünlerde iyisindir, bir daha yapma böyle şeyler 🥺
