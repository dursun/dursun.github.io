---
layout: post
title: Şirketler İmparatorluğu
---

Yıllar yıllar önce, 2010 yılı falan olmalı, o zamanki var olan Facebook hesabımda şuna benzer bir gönderi paylaşmıştım: "Facebook'a girdim, hop Facebook'tayım. Facebook'tan çıktım hop Türkiye'deyim". Bu gönderimin manasını, sosyal medya şirketlerinin kendi isteğine göre istediğini sansürleyebildiği son yıllarda anlamış olduk.

Bu konu, özellikle bilişim firmalarının ürünleri için etik ve yasal kapsamda değerlendirilir: "Platformun normları mı geçerli yoksa o ülkenin normları mı?".

Bilişim firmalarının yöneticileri, bir nevi "frontman"leri, farkındaysanız hep mübarektir, hayatlarında herhangi bir şeytani emare yoktur. Dünyanın en zenginleridir ama o kadardır yani; şansa kadere zenginlermiş gibi davranırlar, daha doğrusu pazarlanırlar. Evet, çoğu kendi emeği ve karşısına çıkan fırsatlar ile zenginleşmişlerdir fakat uluslararası ve halka açık şirketler tek kişi etrafında dönmez. Bugün o kişiler imaj kaybına uğrasa, şirketin değerini düşürseler bir şekilde iplerini çekmeye bakarlar. Hele bu şirketler artık birer yazılım şirketinden ziyade, istihbarat şirketi gibi elinde bu kadar önemli bilgiler bulunduruyorsa, bunları devletler de rahat bırakmaz. Kendinizi düşünün, büyük bir şirketiniz var insanların kişisel bilgilerine erişebiliyorsunuz. Türkiye Cumhuriyeti size dedi ki, "bize şunun bilgilerini ver kardeş". Yok veremem, etiğe sığmaz falan mı diyeceksiniz 😃 Başınıza neler geleceğini tahmin edersiniz herhalde. Kendi mahallenizde olsa süt çocuğu muamelesi yapacağınız Zuckerberg kardeşimizi, nasıl da mahkemelerde sıkıştırdılar. Bunları hatırlayın, şimdi çoğunlukla dillendirilen bir konuya değineceğim.

"Artık ülkelerin yerini şirketler alıyor" diyorlar. Bunun doğruluğunu nereden anlayabiliriz? Devletler şirketler ile çatışıyor, buradan anlayabiliriz. Şirketler kendi istekleri doğrultusunda sansür uygulayıp, devlet başkanının oluşturabileceğinden daha büyük bir etki alanı oluşturabiliyor. Halklar, mübarek şirket yöneticilerini, şeytani devlet adamlarına tercih ediyor.

Ya Zuckerberg yine iyi, sempatik çocuk. İşinde gücünde takılıyor. Bu Elon Musk nedir kardeşim ya?! Sürekli gereksiz geyikler falan ... Sosyal medya hiçbir zaman keşfedilmemeliydi, internet bu kadar yaygınlaşmamalıydı. İnsanlık, insanlığa bu kadar hazır değildi.

Bu konu, bence aktüel ve konuşulmaya değer bir konu. Başka yazılarımda tekrardan değinmeyi düşünüyorum. Şimdilik bu kadar kafi.