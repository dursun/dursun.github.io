---
layout: post
title: Müzik Zevki
---

Gariptir ki tanıdığım insanların çoğunun bir müzik zevki yoktu. Bu garabetin çok geç farkına vardım zira insanların öyle ya da böyle müzik zevki olacağını varsaymışım. Hala daha bu gerçeği kabullenmekte zorlanıyorum.

Nietzsche (okunuşu. niçe) "Müziksiz bir yaşam hatadır" demiştir. Ben böyle demek istemiyorum zira bu keskin bir söz. Bu söz Nietzsche'ye yakışır ama bana yakışmaz çünkü o yavşağın teki 😃 Şaka şaka ... Çünkü Nietzsche iddialı sözler edebilir, adamın işi bu. Ben o yüzden Nietzsche gibi acımasız davranmayacağım fakat insanın müzik zevki olmalı be kardeşim! En azından dinlemekten keyif aldığı şarkılar olmalı ve bunları ara ara açıp dinlemeli, dinlerken tadını çıkarmalı.

Kendimce bir müzik gustom var ama tabii Gülşah Hanım duysa bu durumu kabul etmeyebilir. Olsun, canı sağolsun.

Mesela bir sanatçının eselerini beğenirsem diğer tüm eserlerini de dinlemek isterim çünkü merak ederim.

Yeni nesil gruplara karşı önyargılıyımdır. Bu yargımda sonuna kadar haklı olduğumu düşünürüm. En sevdiğim yıllar 60-70'lerdir. En yaratıcı bulduğum müzik türü "psychedelic rock"tır. "Bazen canım çok sıkılır", punk da dinlerim. Bir ara blues antolojisini hatmetmiştim. Tupelo, Mississippi'de olanlar hala dün gibi aklımdadır. Şu türü dinlemem diye bir takıntım yoktur. Fakat "abi fado yaaa" diyenleri de anlamam. Mississippi'yi doğru yazmak istiyorsan tüm sessiz harfleri ikilemeniz gerekmektedir. Mississippi Queen şarkısı da çok fena şarkıdır ha. (Mordecai, Rigby ve) Benson, demir mideli adam ile acı yeme iddiasına girmişti, ne günlerdi.

Bazı insanlar işin beste kısmına odaklanırken ben güfte kısmına daha odaklıyımdır. Müzik becerim zayıf olduğu için sanırım algım böyle şekillendi. Bu sebeple midir bilinmez, arabesk şarkıların çoğunun sözünü ezbere bilirim. Arabesk, dünyanın en garip müzik türlerinden biri kesinlikle. İngiliz İngilizce hocama arabesk şarkıların temasını ve insanların bu şarkıları dinleyip kendini kestiğini anlatmıştım. O da bana "neden" diye sormuştu. "Ne Orhan ne Ferdi kimse bilmez bu derdi. Sen söyle Müslüm Baba, Nereden Sevdim O Zalimi" demek istedim ama İngilizcem yetmezdi. Ben de onun yerine, Müslüm Gürses'in Hakan Taşıyan ile ilgili fıkrasını anlattım. Bu arada Orhan demişken, Orhan Gencebay'ın sanatını küçümseyen adamla müzik konuşmayın derim.

Popcorn niyetine şarkı dinlemem ve bu yüzden Spotify'dan rastgele şarkı çalınmasından nefret ederim. Nefret ederim deyince Nietzsche gibi oldum. Nietzsche emojisi neden yok, ona da ayrı gıcık oldum 👺

Müzik dinlerken zaruri bir durum oluşmadığı müddetçe şarkıyı durdurmam, şarkıyı dinlerim ve ondan sonra ne yapacaksam yaparım. Jimi Hendrix - 1983 dinlerken biri geldiyse sıçtı çünkü benimle konuşmak için 13 dakika beklemek zorundadır. Bu yüzden bu şarkıyı ulu orta yerde açmam.

Röportaj yapmak için Müslüm babaya gelirler ve sorarlar "Hakan Taşıyan için arabeskin yeni peygamberi diyorlar, ne diyorsunuz?". Müslüm baba da der ki: "Ben öyle birini gönderdiğimi hatırlamıyorum".

Su Baher'den müzik seven sevmeyen herkese gelsin: Dünya Barışı ✌️ 🕊️ ☮️ Müzik, kardeşliktir 😲