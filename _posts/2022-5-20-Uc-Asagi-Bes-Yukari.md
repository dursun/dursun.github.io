---
layout: post
title: Üç Aşağı Beş Yukarı
---

Gündelik hayatta herhangi bir nicelikten bahsederken çoğu zaman "üç aşağı beş yukarı" bahsederiz. Bunu bazen gerçekten miktarı hatırlayamadığımız için yaparken, bazen de karşı tarafı ikna etmek veya karşı tarafta etki oluşturmak için yapabiliriz.

Örneğin; eğer iki proje tamamladıysanız ve karşı tarafın bundan etkilenmeyeceğini düşünüyorsanız, karşı tarafı etkilemek için tamamladığınız proje miktarından bahsederken "2-3 proje tamamladım" dersiniz. Halbuki 3 proje yapmadığınızı; 2 proje yaptığınızı siz de biliyorsunuzdur ama karşı tarafa ufak da olsa yalan söylemeyi kendinizde hak görmektesinizdir. Zira isteseniz 3 proje de yapabilirdiniz, zaten bir sürü vaktinizi başka tamamlanmayan projelerde harcamışsınızdır. Nice job şeytanın avukatı 😀

Akıldakiyle gerçekte olanı birbirlerine hizalamak için bu tekniği kullanmanızı ben ayıp karşılamıyorum. Kendinizi bu yalanlara çok kaptırmazsanız kendinize iyilik etmiş olursunuz, bu kesin. Fakat bence bu tekniği kullandınız diye dolandırıcı, yalancı olmazsınız. İnsanların algıları sizin değer yargılarınıza göre şekillenmemişse, onları etkilemek adına pembe yalanlar söylemeniz sizi güvenilmez, lanet biri yapmaz diye düşünüyorum.

Bir de sizi değerlendirecek insanlar, eğer aynı kapsam çerçevesinde başkalarını da değerlendiriyorsa ve aranızdan birilerinin öne çıkması gerekiyorsa, karşı tarafın beklediği yalanları söylemek bir tür adaptasyon çabasıdır. Gerçek hayattan bir örnek verecek olursam; Hintli firmalar işçi adaylarına işe girmelerine yardımcı olmak adına yalan yanlış özgeçmişler hazırlıyor. Adamın 1 yıl tecrübesi bile yok ama özgeçmişine 5 yıl tecrübe yazdırıyorlar. Şimdi sen dersen ki; "ben yalan söyleyemem", o durumda gelir o sahte özgeçmişli adamlar işe girer ve sen de yakınmakla kalırsın.

Hileye başvurmak adil şartlarda ayıplanabilir fakat toplumsal kuralların çoğunlukla adil insanları cezalandırdığı böyle bir gerçeklikte, hileye başvurmamak enayilik olarak nitelendirilebilir ve şu boş dünya hayatında nedensiz strese-sıkıntıya sebep olabilir. Siz makul ölçüde ve bu şartlarda hileye başvurun, ben sizi avukatınız olarak savunurum minik şeytanlar 😎
