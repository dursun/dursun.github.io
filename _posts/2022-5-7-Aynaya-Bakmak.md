---
layout: post
title: Aynaya Bakmak
---

Aynaya baktığınızda, ayna da size bakıyor mu? Gözler kalbin aynası mıdır?

Kendinizi seviyor musunuz? "Bloody Mary"i kadehte değil de aynada gördünüz mü?

~~~
Aynaya ayna görünür yalnız düşünde
Sessizliktir sessizliğin bekçisi
~~~

Anna Ahmatova'nın bu dizeleri size ne hissettiriyor?

Şimdi aynanın karşısına geçin ve gözlerinize bakın. Ne kadar süre baktınız ve bu sürenin ne kadarında manalı bakıyordunuz?

Gözler kalbin aynasıysa ve siz de aynadaki gözlerinize bakıyorsanız, kalbiniz içinde kalbiniz, yansıyabildiği kadar yansıma yaparak, sonsuzluğa doğru gitmez mi?

Eski çağlarda insanlar kendilerini görmek için su birikintisi gibi parlak yüzeylere bakardı. Çağımızda ise aynalara bakıyoruz.

Su birikintisi dalgalıdır ve andan ana değişmektedir; tıpkı insanın iç dünyası gibi.

Ayna ise sabit bir görüntü sunar ve sadece o anın yansımasını sunar.

Fakat falcılar, suya bakarak geçmişi, şimdiyi ve geleceği görebileceğini iddia eder.

İmkanınız varsa aynaya değil suya bakın.

Aynaya hiç bakmayanlardansanız, bakmaya cesaret edin ve aynadaki gözlerinizin içine bakarak üç kere adınızı haykırın: Gaddar İnsan, Gaddar İnsan, Gaddar İnsan.