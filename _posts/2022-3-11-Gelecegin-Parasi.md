---
layout: post
title: Geleceğin Parası
---

Kağıt para tedavülden kalkacak ve Satoshi Nakamoto tarafından temellendirilen kriptoparalar hayatımıza girecek deniliyor. Kriptoparalar özgürlük getirecek, kimse para akışını izleyemeyecek de diyorlar 😎 Size bir sır vereyim; hiçbir özgürlük bedava gelmemiştir ve kim olduğu belli olmayan, ne hikmetse hiç bilinemeyen, birinden de sizlere fayda gelmez.

---

NOT: Bu yazı kriptoparaları yatırım aracı kullananlar için yazılmamıştır.

---

[Keyword Çılgınlığı](https://www.dursunturan.com/Keyword-Cilginligi/){:target="_blank"} yazımda internetin çeşitlilik getirme vaadiyle yola çıkıp adeta bir "pantoptikon"a döndüğünü belirtmiştim. "Dünya Geniş Ağı"nın yaratıcısı Tim Berners-Lee, yaptığının evrildiği noktadan memnun olmayacak ki "web"i dağıtık hale getirmek için [Solid](https://solidproject.org/){:target="_blank"} adında bir projeye öncülük ediyor. Aynı şekilde kriptoparaların da çıkış hikayesi ve sonrasında evrilmeye başladığı yere bakarsanız tünelin ucunun bombok bir yere çıkacağını anlayabilirsiniz.

Dijital para size özgürlük vermez ve vermeyecek de. Şunu unutmayın ki analog teknolojilerin takip edilmesi ve tanımlanması her zaman daha zordur. Bildiğim kadarıyla zaten kaçakçılık veya kara para aklama işi ile ilgilenmiyorsunuz. Bu yüzden paranın takip edilmesi niye sizi ilgilendiriyor, bu ayrı mesele.

Kardeşim bizler üç beş parası olan insanlarız, paranız zaten yastık altı da dahil olmak üzere her yere sığar yani bu kadar dert etmenize gerek yok. Ama insanlığa bu konu öyle bi aktarılıyor ki sanırsın garip gurebanın derdi kriptopara olmuş. Her zaman gariban daha gariban olacak, kimse birbirini kandırmasın. İnsanlık tarihinde kilit anlar vardır, o olaylar gerçekleştikten sonra toplumun psikolojisinde kalıcı izler bırakır. Toplumların psikolojisi faça içinde kalmış, kanı kurumadan üstüne faça çekiyor, faça üstüne faça ama sen gelip diyorsun ki "gelecek off mükemmel çünkü dijital para".

Belki bundan 15-20 sene sonra şu anda bu yazı ile neye kafa yorduğumuzu daha net göreceğiz ama şu anda her şey söylentiden ibaret. Bakalım gelecek neler getirecek neler götürecek. Toplum büyük bir patlama yapacak ve bu dipten gelen bir dalgayla olacak. Konforunu gittikçe kaybeden kitleler illa ki tepki üretecektir.

Güzel bir haber var mı, sen onu söyle derseniz, hadi söyleyeyim: Büyük şirketlerin bu işe girmesi ve Metaverse'lerin yaygınlaşması ile evden özelleştirilmiş eğitim ve öğretim modelleri üzerine çalışmalar geliştirilecektir. Bu yeni eğitim sistemi bir yerden sonra insan ihtiyaçları (sosyal, hukuki vs.) düzleminde standartlaştırılacaktır. Bu bazısı için iyi, bazısı için kötü haber olabilir ama sanki iyi gibi 😃

Bu yazı tamamen gizli bilgiler içermektedir. Güvenmedikleriniz ile paylaşmayın 🤫