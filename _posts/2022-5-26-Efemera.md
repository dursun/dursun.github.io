---
layout: post
title: Efemera
---

Efemera, günümüzde geçmişe dair olmaktan başka değeri olmayan, geçmişteki günlük yaşama dair ıvır zıvırlara denir. Örneğin; 1900'lerdeki sıradan iki insanın evlilik cüzdanı. Peki, madem bunların değeri yok insanlar neden bunların satın alıyor ve koleksiyonunu yapıyor?

Kendi adıma konuşmam gerekirse, efemera aldığımda bende yarattığı his şu oluyor: Bu duyguları başkaları da yaşadı ve o an onlar için kıymetliydi. Bu belge, o kişilerin hayatında bir yer kaplıyordu, bir hisse karşılık geliyordu ve onlar artık yoklar.

Mesela bir ilkokul öğrencisinin karnesini düşünün. Dersler, notlar, karnenin mizanpajı ... Hepsi size analiz kabiliyetiniz oranında farklı bilgiler sunabilir. Empati beceriniz ve hayalgücünüz de varsa, o çocuğun o karneyi aldığı günü bile kafanızda kurup heyecanlanabilirsiniz.

Evlilik cüzdanı düşünün. Kim bilir ne kadar da sevdiler birbirlerini? Siz de çok seviyorsunuz ve fark ediyorsunuz ki siz de bir gün öleceksiniz ve istemeseniz de birbirinizden ayrılmak zorunda kalacaksınız. Bu duygu size "Ölüm Allah'ın emri, Ayrılık olmasaydı" dizelerini bile yazdırabilirdi.

Sizin geçmişinizde yaşadıklarınızı başkasının geçmişinde yaşananlar ve bugün yaşadıklarınızla kıyaslayabilirsiniz. Kendi kendinize fikir teatisi yapıp, sonuçlara, evetlerden hayırlara, dünlerden yarınlara varabilirsiniz.

Velhasılı kelam, bu duygu ve zihin egzersizini hepinizin yapmasını tavsiye ederim. Yaşadığınız tecrübeyi yorumlarda belirtirseniz memnun olurum.
