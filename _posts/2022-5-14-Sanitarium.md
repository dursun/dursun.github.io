---
layout: post
title: Sanitarium
---

Bugün [Gerçek Kesit - Demir](https://youtu.be/bbRdJux-2YI){:target="_blank"} bölümünü izlerken aklıma, en beğendiğim oyunlardan biri geldi: Sanitarium.
Bu yazıda oyun hakkında derin bir inceleme yapmayacağım fakat size bir makale önereceğim: [Postmortem: DreamForge's Sanitarium](https://www.gamedeveloper.com/design/postmortem-dreamforge-s-i-sanitarium-i-){:target="_blank"}. Ne olur ne olmaz, bu güzide makaleyi [arşivledim](https://web.archive.org/web/20220517082444/https://www.gamedeveloper.com/design/postmortem-dreamforge-s-i-sanitarium-i-){:target="_blank"}.

Bu oyunun bendeki yerini anlatmak isterim. Bu oyunla tanışmam, oyun dergilerinden birinin verdiği CD'deki demosunu oynamamla oldu. Yeniler bilmez; eskiden oyun dergileri vardı ve içinde bir sürü demo olan CD'ler verirdi. Her oyunu bulmak ve almak, özellikle küçük şehirlerdeyseniz, zor olduğu için bu demo oyunları ayıla bayıla oynardınız. Bazılarının tadı damağınızda kalırdı ve ne yazık ki oyunu da bulamazdınız. Sanitarium da benim için bu oyunlardan biriydi.

Aklımda ilk kalan oyunun atmosferi olmuştu. Sanatoryumda kafasını duvara vuran adamı hala hatırlarım. Zaten hatırladığım kadarıyla demo, oyuna başladığımız yerden çıkınca bitiyordu. Bundan dolayı, melek heykelinin bulunduğu bulmacayı da hatırlıyorum. O zamanlar "walkthrough" yani "oyunu bitirme rehberleri"ne de erişilemediği için, kendi kendime çözmek için epey uğraştığımı hatırlıyorum.

Aradan yıllar geçti ve bu oyun yine hatırıma düştü. Sonra bir baktım ki "Steam"de [mevcut](https://store.steampowered.com/app/284050/Sanitarium/){:target="_blank"}. Oyunu oynayıp 8 saatte bitirmişim.

Normalde bulmacalı oyunları pek seven biri değilimdir fakat bu oyundaki bulmacalar zorlama olmadığı için hepsinden keyif aldım. Kısa oynanış süresine rağmen, hikayeyi takip etmem ve sonunda beni şaşırtması, aslında o tematik bölümlerin hep bir anlamı olduğunu oyun sonunda anlamam, beni aşırı mutlu etmişti ve kendimi bunun bir oyun değil sanat eseri olduğuna kanaat getirmiştim.

Yukarıda paylaştığım makaleyi okuduğumda, bu 7 kişilik ekibin elinden çıkan sanat eserinin geliştirilme sürecindeki detayları da öğrenmiştim ve hayranlığınız bir kat daha artmıştı.

Şimdi oyun yapımcılarının elinde türlü türlü imkanlar var, yatırımcılar var, market var, direkt müşteriye erişebilme imkanı var, var da var fakat milletin yaptığı ne: Unreal Engine ile multiplayer cin-şeytan çıkarma oyunu, Unity ile çoluk-çocuk tokatlama için uygulama için satın alımı bol, taşı sağa çek, kuşu sola yatır oyunları.

Eğer olur da tavsiyeme uyup Sanitarium oyununu oynarsanız, yorumunuzu aşağıya bırakınız. Lütfen sanat eserlerine sahip çıkalım. Buna "Gerçek Kesit" de dahil.