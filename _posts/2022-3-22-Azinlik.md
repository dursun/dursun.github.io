---
layout: post
title: Azınlık
---

Şimdilik Sacramento'da yaşayan bir Türk olarak, bu şehirde azınlık bile olmadığımı bugün farkettim. Aslında azınlık demek, çoğun azı veyahut kayda alınacak derecede az demekmiş. Bu sayede şunu da farkettim ki, Türkiye'deyken bile çoğu konuda kendimi azınlık hissederdim; aslında o bile değilmişim 😃

Bir de bu Amerika'da iş/konferans vs başvuru formlarında ırk kısmı oluyor, ona hala ne diyeceğimi bulamadım 😃 Caucasian desen değilim, Asian da değilim, White da değilim. Formda bile azınlık değilim 😃

Amerika'nın ırkçılık ve evsizler için çözümü, hayatımda gördüğüm en kötü "workaround" çözümlerden biri olmaya kafadan oynar. Şaban isimli arkadaşımın, değişken adı bulmakta zorlanınca tüm değişkenleri "saban", "sabansaban", "sabansaban1" yapması bile bu workaround çözümlerden daha makul 😃

Bu konuda uzun uzadıya yazmak istemiyorum zira bilmediğim alanlarda ahkam kesmeyi sevmiyorum. Kısaca Amerika'nın çözüm yöntemi üretme metodolojisini, kendimce şu şekilde maddelendirebilirim:

- Sorunlu olanlar kişilerdir ve onları damgalamalıyız ki profile uygun çözüm üretebilelim.
- Kişinin kimliği ön planda olmalı fakat sanki bu kimlik ayıpmış gibi toplum tarafından göz ardı edilmeli. Topal birine "abi sen de güzel koşarsın ha" demek gibi.
- Belirlenmiş profillere, o profilden olan ve etki alanı oluşturabilecek kişileri kanaat önderi sun ve parlat ki hem tepkilerini sönümle hem de "ben de onun gibi olabilirim" diye düşündür.
- Ve de insanlar birbirlerinin tepkisinden o kadar korksun ki, çözümü bize bıraksınlar.

Şimdi burayı Amerika iyi dinlesin. Bu bilgiyi bir daha vermem. İşte sizin çözümünüz burada: [ISPARTA TOPAL OYUN HAVASI @YouTube](https://youtu.be/U-bGPNQwGEY){:target="_blank"})

Ne zaman bunu anlarsınız, sorunu çözersiniz.
