---
layout: post
title: İş Bulma
---

Bugün hepimizin ara ara kabuk bağlayıp tekrar tekrar kanayan bir yarasına tuz serpeceğim: İş Bulma 😃

İş nasıl bulunur? İşe nasıl girilir?

İş bulmak için pek çaba sarf etmiş biri olmadığımdan, tecrübelerimden ziyade gözlemlerimi aktaracağım. Öncelikle, çevreniz ya da daha doğrusu tanıdığınız olması gerekmektedir. İş bulmanın en kolay yolu budur. "Yok abi öyle iş mi olur, hak yemek bu" diyenler bile bir gün bu yola başvurur. Genellikle böyle durumlarda kişiler geldikleri konumu kendilerine hak gördüklerinden, bu durumu çok garipsemezler 😃 Bundan dolayı, siz de tanıdık seçeneğini değerlendirin yoksa çok yorulursunuz. Altı üstü emek verip karşılığında para alacağınız bir iş için psikolojinizi derdest etmenize değmez. Yaşınız genç olduğu için çevreniz olmayacaktır; aile-akraba çevresinden size yardımcı olmaya çalışacaklardır. Bu yüzden de kendinizi germenize gerek yok; bu olay onların arasındadır. Eğer beceriniz varsa, siyasi oluşumlardan vs belki yolunuzu bulursunuz ama o da eskisine nispeten zorlaşmıştır. Zira oralarda da çok uzun bir iş bekleme kuyruğu mevcuttur.

Başarılıysanız sınavlar üzerinden işe girebilirsiniz. Fakat artık ülkemizdeki yaygın mülakat sistemi yüzünden bu da imkansız bir hale gelmiştir. Bundan dolayı bu seçenek eskisi kadar geçerli değildir.

Millete bağımlı olmadan nasıl iş bulabilirsiniz? Bulamazsınız. Bulmak isterseniz benim gibi sürünürsünüz 😃 İsterseniz uçup kaçın, sonuçta size iş verilmesinin kararı birilerinin iki dudağı arasındadır.

Şurada yazdığım kelimelere bile acıyorum 😞 Altı üstü saatlerinizi verip para kazanacaksınız ve ne için: hayatta kalmak için. Ama bunun için bile ona buna boyun eğmek zorundasınız. Çok gelişmiş atfettiğimiz insanlığın geldiği nokta budur işte.

İş bulduğunuzda sıradaki işinizi bulmak için ne yapabilirsiniz? Öncelikle şunu belirtmem gerekir ki; insanoğlu her şartta yaşar. Ayda 4bin liraya da yaşar, 30bin liraya da ... Çünkü ölmek veya yaşamak insan için bir çözüm değildir. Kimse sadece 4bin lira aldığı için intihar etmez. Tüm canlılar, canlı kalmaya çalışmak için meyleder. Siz nasıl şartlar altında yaşamak istiyorsunuz? Bu sorunun yanıtına göre kariyerinizi şekillendireceksiniz. Eğer daha çok para kazanmak istiyorsanız, daha çok para kazananların iş tecrübesini inceleyebilirsiniz. Amacınız zengin olmak ise, bu emelinize sadece çalışarak erişemezsiniz. Söz veriyorum; zengin olduğumda "nasıl zengin olunur" ile de ilgili bir yazı kaleme alacağım 😃

Yazıyı bitirmeden önce özgeçmiş hazırlama konusuna da değinmek istiyorum. Özgeçmiş hazırlarken dikkat edilecek birçok husus mevcuttur. Bundan dolayı, bu konuya değinmeyeceğim. Özgeçmişinizi hazırlamada size yardımcı olan [Novoresume](https://novoresume.com){:target="_blank"} adında paralı bir web uygulaması mevcuttur. Bedava ve aynı güzellikte bir uygulama mevcut ise lütfen yorumlarda bildiriniz.

Umarım hepinizin başvurduğu işler olumlu döner ve hiçbiriniz uzun süre işsiz kalmazsınız 🙏🏿

Şu iki şaheser de benden sizlere armağan olsun:

- [Gerçek Kesit - Korkunç Emir @YouTube](https://youtu.be/cB_9tAa86WM){:target="_blank"}
- [Eyüphan - Ekmeği Kazanmak Zor Bu Zamanda @YouTube](https://youtu.be/UgFOFR2MICQ){:target="_blank"}