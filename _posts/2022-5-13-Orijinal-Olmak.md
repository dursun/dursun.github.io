---
layout: post
title: Orijinal Olmak
---

Yazılım dünyasının en büyük tutarsızlığı, herkesin kendisinin çok orijinal olduğunu zannedip aslında herkesin birbirine benzemesidir. Bunun sebebi zayıf sosyal zeka ve beceriler olabilir.

`UYARI: Amiyane tabirler içermektedir.`

Örneğin; isimlendirme konusuna o kadar takılınır ki bazı zamanlar sırf bu yüzden projeye başlanamaz bile. Hele bir de kurum/yazılım/sürüm isimlendirmeleri vardır ki ölesiniz gelir. 

- Ahmet abi hadi müzik oynatıcımıza bir isim bulalım.
- "Ahmet" desek olmaz mı?
- Yok abi, bir manası olmalı.
- O zaman "çalgıcı" diyelim. Kulağa samimi geliyor.
- Yok "şopar" olsun amk. Abi ascii karakterler olsun ki uluslararası olsun.
- "Kulak" olsun, hem de kısa bir isim.
- Abi çok basit ya, hem ne öyle! Kulak ikonu da koyalım tam olsun.
- Niye olmasın kardeşim, bu müzik uygulaması değil mi?! Müziği götünle mi dinliyorsun. Neyse, peki sence ne olsun?
- Abi ben buldum! Bence MBMP koyalım.
- Tövbe tövbe. O ne demek lan?
- MBMP Best Music Player. ["Recursive Acronym"](https://en.wikipedia.org/wiki/Recursive_acronym){:target="_blank"} ağğbi, çok zekice duruyor.
- Hahahasiktir ya. Dur ben buldum. Bence SİK koyalım.
- Abicim sen de hemen küfüre başvuruyorsun, ayıp ama ...
- Yok kardeşim ne küfürü, ayıp ediyorsun. SİK demek "Sok İsmi Kıçına" demek. Hatta bak senin için "mutually recursive" yaptım, SOK da "Sik Onu Kaçmadan" demek.
- Tamam ağbi anlaşıldı, ben kaçar.
- Aynen siktir git. Bak bu olduğu gibi yani "siktir git".

Hadi bu GNU'dur, HURD'dur falan bunları anlıyorum zira o dönemler karanlık dönemlerdi, insanların çokça zamanı vardır ve o garip sakallı tipler değer görüyordu. Fakat günümüzde hala böyle şakalar komiklikler peşinde koşan koca koca firmalar var. Zaten bu yazıyı yazmama da onlar sebep oldu.

Ubuntu'yu bilmeyeniniz yoktur ama bilmeyenler için kısaca açıklamak gerekirse; Ubuntu, en popüler Linux dağıtımlarından biridir. Ubuntu nedir bilmeyen birine, "Linux dağıtımı nedir"i açıklamam uzun sürecektir o yüzden -öyle değil ama- siz onu Windows gibi bir işletim sistemi diye düşünün; yani popüler bir işletim sistemi diyelim. Ubuntu 22.10 versiyonunun kod adı, "Kinetic Kudu" olmuş. "O ne lan" demeyin lütfen. Ubuntu'nun ["Funky Fairy"](https://wiki.ubuntu.com/DevelopmentCodeNames){:target="_blank"} olarak adlandırdığı bir isimlendirme sistemi mevcut. Alfabetik sırayla ilerleyip, her versiyonda aynı baş harflere sahip "Sıfat + Hayvan" formülüyle versiyon ismi koyuyorlar. Bu minvalde hep böyle sikindirik isimler ürettikleri için onlara bir de kendilerince manalar yüklüyorlar. İşte "kinetic" dedik çünkü bir sonraki sürüme kinetik enerji sağlayacağız falan filan 😃 Ne gerek var ama orijinal olmalıyız ağbi, yoksa olmaz!!111!!!1

Benim de ahdim olsun; ileride ömrü uzun bir yazılım geliştirirsem, bu isimlendirme sistemini kullanacağım. Hatta ilk iki versiyonun adını şimdiden belirledim:

- Ananın Ahı
- Bacının Bahtı

Diğer versiyonlar için katkınızı bekliyorum. Çok orijinal olacağız 😎