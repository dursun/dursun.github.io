---
layout: post
title: Arabesk
---

Normalde burada Kiss grubu ile ilgili bir yazı vardı fakat o yazıyı pek de içimden gelerek yazmadığımı fark ettim ve şimdi kalbi bir müzik türüne geldim: Arabesk.

Her ne kadar adında "arap" geçse de bu müzik türünü arabesk yapan bestesi değil güftesi daha doğrusu sunduğu temadır. Arap şarkılarında da aşk, sevda, dert-derman ilişkisi irdelenirken, hiçbirinde arabesk sözlerindeki yıkıcı isyan ya da başka bir deyimle ruh özütü bulunmamaktadır. Arap şarkıları daha çok "el habibi göt tabibi" tadındayken, arabesk şarkılarda şu şekilde isyan, ızdırap ve kabulleniş aynı anda sunulmaktadır:

~~~
Geçti artık değil mi bizim
Bizim neşemiz, her şeyimiz
Hayat ızdırap, felek kahpe, kahpe değil mi?
Her yudumda damla damla artan kederimiz
Gün gelir de meyhaneyi mezar yapar değil mi? 
~~~

Veya sevgilinin umursamazlığına rağmen süren çaresiz bekleyişi, "sabahçı kahvesi"ni bilenlerin anlayacağı şekilde anlatır:

~~~
Sen rüyalar aleminde
Yeni aşklar hevesinde
Bense yine uykusuzum
Bir sabahçı kahvesinde
~~~

Artık elden bir şey gelmiyorsa, içine düşülen çukur da çukurun içinden böyle tasvir edilir:

~~~
Nerde sevdiklerim, hani sevenler
Ağlatıyor beni acı gerçekler
Bitmiyor isyanlar, bitmiyor suçlar
İnliyor, başımı ya rabbim vurduğum taşlar
İhtiyar olmadan ağardı saçlar
Kar beyaz saçımı yolasım gelir
~~~

Sensiz iki gün çekilen ızdırap çiçeklerle böceklerle anlatılmaz ki: 

~~~
Ayağıma prangalar taktılar
Gözlerimi dağladılar, yaktılar
İki koldan, bir alnımdan çaktılar
Çarmıha gerdiler sensiz iki gün
~~~

Arabesk şarkıların söz kalitesi genel olarak yüksektir. Zaten bildiğiniz çoğu güzel şarkının söz yazarı şairlerdir.

Arabesk şarkıların bestesi tür ve kullanılan enstrümanlar olarak farklılıklar göstermektedir. Hatta müzikal form değişse bile duygusal aktarım korunabilmektedir. Buna en büyük örnek, Müslüm Gürses'in Aşk Tesadüfleri Sever albümüdür. Ayrıca Orhan Gencebay'ın müzikal anlamda sınırları zorladığı besteleri de buna örnek verilebilir.

Arabesk, Türkiye'den çıkmış kaliteli ve özgün kültürel değerlerdendir. Kendine has, her kesimden dinleyici kitlesi de mevcuttur. Ve her ne kadar piyasadan yavaş yavaş silinse de bu müziklerin çağdan çağa aktarılacağını düşünüyorum. Kaçınız Müslüm Gürses'in öldüğünü düşünüyorsunuz?

"Arabesk rap"in Allah belasını versin. Gülmek eğlenmek için sözlerini inceleyebilirsiniz. Kalite olmayan yerden arabesk çıkmaz.

Arabesk severlere sevgi ve saygımı iletiyorum.

~~~
Senin hasretin varken bu şehirde yaşanmaz
Böyle devam ederse sensiz hayat olamaz
Yaşamak, yaşamak, yaşamak
Yaşamak, değil yaşamak
~~~