---
layout: post
title: Pasif Agresif
---

Bu kavram toplum tarafından genel olarak yanlış kullanıldığı gibi, yanlış kullanıldığını ifade edenler tarafından da yanlış kullanılmaktadır 😃 Peki nedir bu pasif agresif tutum?

Öncelikle bunun bir hastalık olmadığını belirtmeliyim. Zaten hastalık olabilmesi için, kişiye zarar vermesi önemlidir. Fakat bazı insanlar bu tavırla kendilerini ifade edebilmektedirler. Bu tavrın onlara zarar veya yarar getirdiği öznel değerlendirmeler kapsamında kalmaktadır. Zaten bildiğim kadarıyla da DSM'de (Diagnostic and Statistical Manual of Mental Disorders) bir davranış bozukluğu olarak adlandırılmaktan çıkarılmıştı.

Pasif agresif, agresyonunu yani olumsuz tutumunu birebir iletişim kurarak değil de karşı tarafa dolaylı olarak hissettirerek aktarmaya denir. Agresyon, sinirli ve saldırgan olma durumuna denir. Kişi eğer agresifse, karşı tarafa zarar vermek istiyor demektir. Peki, pasif agresif ne demektir?

Kendi götümden uydurduğum tanımlardan da anlayacağınız üzere düşmanca duygular beslenen karşı tarafın, pasif agresif kişinin tavırlarından bir çıkarım yapması pasif agresif kişi tarafından beklenmektedir. Çünkü kişi sinirini aktif bir saldırganlık göstererek ifade etmekten ziyade, tutum takındığı kişiye veya topluluğa duygusal olarak hissettirmek niyetindedir.

Bu bir tavırdır, davranış bozukluğu değildir. Eğer bu tavır, her durumda aynı şekilde gelişiyor ve beklentiler kişiyi yoruyorsa o zaman bunu davranış bozukluğu olarak nitelendirebiliriz diye düşünüyorum. Tekrar edeyim; bu yazıdaki amacım ders vermek değil kendimce açıklama yapmaktır. Gerçek bilgiye erişmek istiyorsanız psikoloğunuzla görüşebilirsiniz 😃 Bu arada psikolog tek kelimeyken, psikoloğunuz yazarken "ğ" olması bir mucize değil de nedir 😱

Her boku davranış bozukluğu olarak nitelendirip, millete bok atan insanlara bir sözüm var: Durun lan. Olm çiçek renk renk, hayvanlar çeşit çeşit ve inanır mısınız gökyüzü bile hep aynı renk değil fakat siz ne hikmetse hep insanları tek çeşit düşünüyorsunuz. İş yerindekilere özellikle gıcığım zira iş yerinin ölçütü işin yapılıp yapılmamasıdır fakat siz onun yerine insanların dedikoduları peşindesiniz çünkü o kadar işsizsiniz.

Pasif agresif kişi, düşmanca hisleri besleyip büyütebilir. Yiyip yutamayacağın şeyleri besleme, büyütme kardeşim. Gerek yok. Senin konuşman bir işe yaramayacaksa da sus gitsin, güzel canın nasıl istiyorsa öyle yap. İşine gücüne yoluna bak. "Anlayana sivrisinek saz, anlamayana sazı soksan da az" sözü doğru olabilir, neden olmasın?! Ama triplere de gerek yok reyizzz. Gireceğin tek trip saykodelik tripler olsun derim naçizane.

Her iki tarafa da bu kadar had bildirmek yeterli diye düşünüyorum 😃

Ayrıca cümle içinde, sanki güzel bir şeymiş gibi, artık nevrotik-psikotik rahatsızlıkları kullanmayı bırakın. Hadi hastalar, hastalıklarının farkında olmadıkları için olaya farklı bakabilirler de anasının tostundaki sucuk az olmuş diye ağlayan bebeler bunu yapmasın. Çokça şikayet edip, manasızca konuşmak ve kişilerin onları dinlemelerini istiyorlarsa ekşi yazarı olsunlar 😎
