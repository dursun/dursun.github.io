---
layout: post
title: Piyango
---

Şans oyunları veya daha arkaik ve doğru kullanımı ile "kumar", her insanın kanında bulunan ve bundan dolayı tarihi olaylarda veya dini kaynaklarda kendine yer bulmuş bir bağımlılıktır.

Kumar oynarken insan vücudunda ne gibi değişiklikler oluyor bilmiyorum fakat zihinsel açıdan bir rahatlama yarattığı kesin. Hayal kurmak, olacağını düşünmek sanki olmuş gibi insanda bir rahatlama yaratıyor. Bazısı bu durumu bir psikoz gibi yaşıyor; gerçeklik algısını yitirmeye başlıyor ve sonunda içinden çıkılmaz bir bağımlılığa dönüşüyor.

Kumar için illa ki ortada bir maddiyat olması gerekmez. Kumar sonucunda kazanacağınızın hayalini kurmak size iyi geliyorsa yeterlidir. Örneğin; bir konferansta konuşmacı olmak için kabul almanız çok zordur fakat kabul alırsanız önünüz açılacaktır veya özgüveniniz artacaktır. Bunun hayali ile o konferansa başvurmanız bile bir kumardır. Belki size para kaybettirmez fakat onun olacağı hayali ile diğer işlerinizi boşlarsınız. "Ne de olsa bu konferanstan kabul alacağım" deyip başka yapacağınız işlerden vazgeçebilir veya hüzünlü sona kadar erteleyebilirsiniz 😃

Yeni teknolojiler ile birlikte piyango ve gün düzenleme mantığını birleştirerek, acaba yoksulluğa belli bir oranda çözüm bulunabilir mi? Şu fani dünyada insanların hayatta kalmak için para kazanmak zorunda olması o kadar zoruma gidiyor ki; her noktadan bir çözüm devşirmeye çalışıyorum. Ömrüm vefa ederse, öyle ya da böyle bulacağım inşallah 😃

Yazımı bitirmeden önce kumar konusunda iki tavsiye vermek isterim.

İlki; kendisi de bir kumarbaz olan Dostoyevski'nin Kumarbaz kitabını okuyun.

İkincisi; "iddaa" oynarken çok garanti (tanım: 1.00-1.10 arası oranlar && büyük takım vs küçük takım && sıradan bir lig maçı && büyük takımın evinde olan maçlar && MS 1) maçlara, tek maç oynayarak var olan paranızı uzun vadede katlayabilirsiniz. Fakat bir noktada geliri az bulup risk alacak ve tüm paranızı kaybedeceksinizdir. Bu yüzden yapmayın 😃