---
layout: post
title: Huy
---

Bu yazıda günümüzün egemen zihniyetinin hoşlanmayacağı bir konudan bahsedeceğim: Irklar ve huyları.

Kedilerle birlikte yaşamaya yaklaşık 8 yıl önce başladım. 4 adet farklı renkte kediyi sokaktan aldık ve üçüne hala bakıyoruz. Biri, ne yazık ki doğuştan gelen hastalığı yüzünden, 2 yaşındayken vefat etti 😞 Ayrıca sağda solda gördüğümüz kedi-köpek için de mama tedarik etmeye çalışıyoruz. Kısacası uzun süredir özellikle kedileri yakından gözlemliyorum.

Mesela sarı-beyaz, çakma sarman, erkek kedimiz var, şişman ve tembel. Güneşi çok seviyor ve güneş ışığı nereye düşerse oraya yatıyor.

Dört renkli ama "calico" olmayan dişi kedimiz var, tam bir manyak. Sevilmeyi çok seviyor fakat aşırı kıskanç. Diğer kedileri hep kendine tehdit görüyor ve sürekli mekanını kolluyor.

Vefat eden kedimiz çakma "tortoiseshell"di ve tam bir kuduruktu. Sevilmeyi ve oyunu aşırı severdi. Diğer kedilere de sırnaşırdı. Hatta "calico" kedimizle bile iletişim kurabildiği zamanlar oluyordu.

Vefat eden kedinin kardeşi kara kedimiz var, ona da çakma bombay diyebiliriz zira kulaklarının etrafı kel. Ne yazık ki biraz ürkek. "Calico" çakması kedimiz, kara kedimize dünyayı dar ediyor. Bizlere çok bağımlı. Kapılara açabilen tek kedimiz. Bir de vefat eden kardeşinin böyle bir becerisi vardı.

Bizim kediler nazarında diğer kedileri de incelediğimde ve internetteki yazılanları okuduğumda huylarının ne kadar benzediğini fark ediyorum. Düşünsenize Garfield bir sarman ve bizim çakma sarman da aynı onun gibi davranıyor 😃 Kısacası kedilerin rengine göre davranışlarını belirli bir ölçüde sınıflandırabiliyoruz.

Özellikle köpeklerde ırkların davranışları daha tutarlıdır ve insanlar köpek sahiplenirken davranış özelliklerine yani huylarına göre kendilerine arkadaşlık edecek köpeği seçmeye dikkat ederler. Köpeğin daha kolay şartlandırılabilir olmasından olsa gerek, ırkların huyları kendi içlerinde daha tutarlıdır. Kedilerin yaşam gayesini hala anlayamadığım için kedilerden her türlü davranışı herhangi bir anda beklerim 😃

Madde yapıtaşımız aynı olan kedi-köpekte bile ırka göre huy ayrımı yapabiliyorsak, insanoğlunda neden ırklar huylar ile ilişkilendirilmesin?

Irkların huylar ile ilişkilendirilmesi, ırkçılık demek değildir. Ama bir insan bir ırka mensup diye ona önyargılı davranmak ırkçılıktır zira insan davranışlarından birey olarak sorumludur.

Roman kardeşlerimizin müzikte becerikli olması sadece yetiştiği ortamdan dolayı mıdır yoksa genetik bir miras var mıdır?

Her ne kadar konu insan olunca, insanlar genellemeden kaçınsa da, ne yazık ki bizler de davranış açısından kedi-köpek gibi basit canlılarız. "İstisnalar kaideyi bozmaz" kaidesi, ırkların davranışları konusunda da geçerlidir.

İnsanlardaki bu çeşitlilik bence övülmesi gereken bir durumken, ne yazık ki medya tarafından üstü örtülmeye çalışan ve diğer bir taraftan da ırkçılar tarafından alevlendirilmeye çalışılan bir konu haline gelmiştir.

Türkiye'de dünyanın geri kalanına göre, ırkçılığın yaygın olmadığını düşünüyorum. Amerika'da ne yazık ki ırkçılık o kadar yaygınlaşmış ki sırf ırkçı görünmemek için herkes birbirinden korkuyor. Sanki buradaki bu kültür çok matahmış gibi bizim ülkemizde de insanlar "zenci değil siyahi de" diyor. Bizim ülkemizde "zenci" kelimesi hiçbir zaman hakaret olarak kullanılmadı ki! Amerika'da televizyonu açsanız, her ırktan serpiştirilmiş insanlar görürsünüz. İşte Amerika'da insanlar ne yazık ki bu kadar ırkçıdır! Ve hala daha çözüm bulmak için yaptıklarının, sorunu derinleştirdiğinin farkında değiller.

Umarım dünya bir gün öyle bir yer haline gelir ki; farklılıklarımızla beraber barış içerisinde yaşar gideriz.