---
layout: post
title: Uykudaki Sır
---

Ve işte ürkünç rüyamın bana yazdırdığı yazı dizisinin son halkası: Niye uyuyoruz ulan?!

Uyumama rekorum 35 saat gibi bir süre olmalı. Kayseri'de üniversite okurken bunu başarmıştım, tabii bu bir başarıysa. Arkadaşlarla oturmuş ve uyumamıştık. Sonrasında uyuduğumdaysa, 14-15 saat değil 5-6 saat uyuyup uyanmıştım. O zaman sanırım genç olmadığım için veya artık ne olduysa, o kadar da mala bağlamamıştım. Şimdi biraz uyku düzenim şaşsa, götüm başım ayrı oynamaktadır. Ve uyku düzenim sürekli şaşmaktadır 😀

Şimdi baktım, uykusuz kalma rekoru "11 gün 25 dakika"ymış. Cenk & Erdem "Muhabbet Rekoru" başlığı altında 52 saat dayanmışlardı ve bu internet canlı yayınlamıştı diye hatırlıyorum çünkü ara ara açıp izlemiştim 😀

İnsan istediği kadar meydan okusun, sonunda yatıp uyuyor. Peki zaruri ihtiyaçlarımız olan yemek, içmek ve sıçmaktan uykunun farkı nedir?

Uyumamızın sebebi açıklansa da açıklanamamıştır. Yemek, içmek ve sıçmak ise öyle değildir. Zira çok basit bir düşünceyle yola çıkarsak, insan bunların hayatına etkisini gözleyebilmektedir. Örneğin; yemek yerse enerjik hisseder. Yediği için de sıçar. Bunlar daha çok inşaattaki tuğlalar gibidir. El ile tutarsın, gözle görürsün ve işlevi bellidir. Uyku ise daha çok yazılımdaki kodlar gibidir. Bir derde deva olur ama gerçekçi gelmez. Bunu belki yeni nesile anlatmak zor ama eski nesillere web sitesi yapacağımı söylediğimde "onu yaparken çimento, tuğla falan nereden alıyorsun" diyen de oldu ya da bilgisayarınızda virüs olabilir dediğimde, virüsten korkan teyzenin ağzını kapatıp "bize bulaşır mı" sorusunu da duydum.

Tam anlatamadım ama idare edin zira rüyadan korkup üç yazı yazmışım yani, sizin de insafınız olsun 🥳

Uykunun neye hangi mekanizmayla deva olduğunu insan vücudunu gözlemleyerek anlayamaz. Sadece deva olduğunu ve uyuması gerektiğini bilir. Uyumadan yaşamak isteyenler de uyumadan duramaz.

Peki nedir bu uykudaki sır? Acaba ileride bir yerde, insanlar uyumaya çözüm bulabilecekler midir? Bu sayede insan hayatı, yaklaşık iki katına çıkmaz mı? Benden artık geçti ama eminim çok alıcısı olacaktır.