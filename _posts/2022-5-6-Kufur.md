---
layout: post
title: Küfür Kıyamet
---

Sizinle yeni aldığım bir kararı paylaşmak istiyorum: Bundan sonra beni daraltan herkese ana avrat dümdüz gideceğim.

Bu kararı neden aldım? Önceden böyle yapmıyor muydum?

Hanımlar, beyler insanoğlu eğer muhtaç durumdaysa karşı taraf o kişiden nemalanmaya çalışır. Kendi işini yapan ve açık sözlü biri olarak, ben bu duruma çok düştüm. Mesleğime olan sevgim, hiç değmeyecek paralara kaliteli işler yapmama neden oldu. Bazı yaptığım işleri kaç liraya yaptığımı söylesem, aklınız almaz.

Kendi işime başlarken hiç tanıdığım olmadığı için, en başta ucuza iş yapayım sonra tanındıkça, kalitem görüldükçe yüksek fiyatlı işler yaparım diye düşünüyordum. **SİZ KESİNLİKLE BÖYLE DÜŞÜNMEYİN.** Kendinizi piyasada nasıl konumlandırırsanız, hep o konumda kalırsınız. Belki yıl aldıkça, uygun projeler geldikçe para kazanırsınız ama hiçbir zaman hak ettiğiniz parayı kazanamazsınız.

İster istemez bu ruh hali, bazı durumlarda beni strese soktu ve hasta ettiği bile oldu. Peki şimdi ne değişti de artık boyun eğip işime bakma yerine küfür etmeye karar verdim?

Henüz bir şey değişmedi ama yakında değişeceğini düşünüyorum. Ekonomik zorluğu aştıktan sonra, kimseye eyvallah etmemeye karar verdim. Çünkü en zor anlarımda, kimse yanımda olmadı. Dost saydıklarımı tabii bunun dışında tutuyorum. Bu yazının konusu zaten onlar değil.

Bu saatten sonra gemileri yaktım. "Gem"i de azıya aldım.

Bir şarkı var, "How I Could Just Kill a Man" diye. Bir insan nasıl küfürbaz olur, bu yazımda ben de size onu açıklamak istedim. Bir gün arabesk rap yaparsam hikayemi şarkıya da dökerim.

Bu saatten sonra "ver yansın, çek uzansın". Artık ben de Nihat Genç gibi herkese sövmeye başlıyorum 😃 Savulun ulaaan!
